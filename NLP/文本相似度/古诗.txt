赋得古原草送别(白居易)|离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。
忆江南·江南好(白居易)|江南好，风景旧曾谙。日出江花红胜火，春来江水绿如蓝。能不忆江南？
敕勒歌(北朝乐府)|敕勒川，阴山下。天似穹庐，笼盖四野。天苍苍，野茫茫。风吹草低见牛羊。
七步诗(曹植)|煮豆燃豆萁，豆在釜中泣。本是同根生，相煎何太急？
七步诗(曹植)|煮豆持作羹，漉菽以为汁。萁在釜下燃，豆在釜中泣。本自同根生，相煎何太急？
春夜喜雨(杜甫)|好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。
江南逢李龟年(杜甫)|岐王宅里寻常见，崔九堂前几度闻。正是江南好风景，落花时节又逢君。
江畔独步寻花(杜甫)|黄四娘家花满蹊，千朵万朵压枝低。留连戏蝶时时舞，自在娇莺恰恰啼。
绝句(杜甫)|两个黄鹂鸣翠柳，一行白鹭上青天。窗含西岭千秋雪，门泊东吴万里船。
绝句二首(杜甫)|迟日江山丽，春风花草香。泥融飞燕子，沙暖睡鸳鸯。江碧鸟逾白，山青花欲燃。今春看又过，何日是归年。
闻官军收河南河北(杜甫)|剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，便下襄阳向洛阳。
赠花卿(杜甫)|锦城丝管日纷纷，半入江风半入云。此曲只应天上有，人间能得几回闻。
江南春(杜牧)|千里莺啼绿映红，水村山郭酒旗风。南朝四百八十寺，多少楼台烟雨中。
清明(杜牧)|清明时节雨纷纷，路上行人欲断魂。借问酒家何处有，牧童遥指杏花村。
秋夕(杜牧)|银烛秋光冷画屏，轻罗小扇扑流萤。天阶夜色凉如水，卧看牵牛织女星。
秋夕(杜牧)|银烛秋光冷画屏，轻罗小扇扑流萤。天街夜色凉如水，坐看牵牛织女星。
山行(杜牧)|远上寒山石径斜，白云深处有人家。停车坐爱枫林晚，霜叶红于二月花。
四时田园杂兴(范成大)|梅子金黄杏子肥，麦花雪白菜花稀。日长篱落无人过，惟有蜻蜓蛱蝶飞。
别董大(高适)|千里黄云白日曛，北风吹雁雪纷纷。莫愁前路无知己，天下谁人不识君。六翮飘飖私自怜，一离京洛十余年。丈夫贫贱应未足，今日相逢无酒钱。
己亥杂诗(龚自珍)|浩荡离愁白日斜，吟鞭东指即天涯。落红不是无情物，化作春泥更护花。
寒食(韩翃)|春城无处不飞花，寒食东风御柳斜。日暮汉宫传蜡烛，轻烟散入五侯家。
回乡偶书(贺知章)|少小离家老大回，乡音无改鬓毛衰。儿童相见不相识，笑问客从何处来。
咏柳(贺知章)|碧玉妆成一树高，万条垂下绿丝绦。不知细叶谁裁出，二月春风似剪刀。
寻隐者不遇(贾岛)|松下问童子，言师采药去。只在此山中，云深不知处。
长歌行(乐府诗集)|青青园中葵，朝露待日晞。阳春布德泽，万物生光辉。常恐秋节至，焜黄华叶衰。百川东到海，何时复西归？少壮不努力，老大徒伤悲。
独坐敬亭山(李白)|众鸟高飞尽，孤云独去闲。相看两不厌，只有敬亭山。
古朗月行(李白)|小时不识月，呼作白玉盘。又疑瑶台镜，飞在青云端。仙人垂两足，桂树何团团。白兔捣药成，问言与谁餐？蟾蜍蚀圆影，大明夜已残。羿昔落九乌，天人清且安。阴精此沦惑，去去
黄鹤楼送孟浩然之广陵(李白)|故人西辞黄鹤楼，烟花三月下扬州。孤帆远影碧空尽，唯见长江天际流。
静夜思(李白)|床前明月光，疑是地上霜。举头望明月，低头思故乡。
秋浦歌(李白)|炉火照天地，红星乱紫烟。赧郎明月夜，歌曲动寒川。
望庐山瀑布(李白)|日照香炉生紫烟，遥看瀑布挂前川。飞流直下三千尺，疑是银河落九天。
望天门山(李白)|天门中断楚江开，碧水东流至此回。两岸青山相对出，孤帆一片日边来。
早发白帝城(李白)|朝辞白帝彩云间，千里江陵一日还。两岸猿声啼不住，轻舟已过万重山。
赠汪伦(李白)|李白乘舟将欲行，忽闻岸上踏歌声。桃花潭水深千尺，不及汪伦送我情。
夏日绝句(李清照)|生当作人杰，死亦为鬼雄。至今思项羽，不肯过江东。
乐游原(李商隐)|向晚意不适，驱车登古原。夕阳无限好，只是近黄昏。
悯农(杨万里)|稻云不雨不多黄，荞麦空花早着霜。已分忍饥度残岁，更堪岁里闰添长。
悯农(李绅)|春种一粒粟，秋收万颗子。四海无闲田，农夫犹饿死。锄禾日当午，汗滴禾下土。谁知盘中餐，粒粒皆辛苦？
题临安邸(林升)|山外青山楼外楼，西湖歌舞几时休？暖风熏得游人醉，直把杭州作汴州。
逢雪宿芙蓉山主人(刘长卿)|日暮苍山远，天寒白屋贫。柴门闻犬吠，风雪夜归人。
浪淘沙(刘禹锡)|九曲黄河万里沙，浪淘风簸自天涯。如今直上银河去，同到牵牛织女家。
望洞庭(刘禹锡)|湖光秋月两相和，潭面无风镜未磨。遥望洞庭山水色，白银盘里一青螺。
乌衣巷(刘禹锡)|朱雀桥边野草花，乌衣巷口夕阳斜。旧时王谢堂前燕，飞入寻常百姓家。
竹枝词(刘禹锡)|杨柳青青江水平，闻郎江上踏歌声。东边日出西边雨，道是无晴却有晴。
江雪(柳宗元)|千山鸟飞绝，万径人踪灭。孤舟蓑笠翁，独钓寒江雪。
塞下曲(卢纶)|月黑雁飞高，单于夜遁逃。欲将轻骑逐，大雪满弓刀。
秋夜将晓出篱门迎凉有感(陆游)|迢迢天汉西南落，喔喔邻鸡一再鸣。壮志病来消欲尽，出门搔首怆平生。三万里河东入海，五千仞岳上摩天。遗民泪尽胡尘里，南望王师又一年。
示儿(陆游)|死去元知万事空，但悲不见九州同。王师北定中原日，家祭无忘告乃翁。
咏鹅(骆宾王)|鹅，鹅，鹅，曲项向天歌。白毛浮绿水，红掌拨清波。
春晓(孟浩然)|春眠不觉晓，处处闻啼鸟。夜来风雨声，花落知多少。
宿建德江(孟浩然)|移舟泊烟渚，日暮客愁新。野旷天低树，江清月近人。
游子吟(孟郊)|慈母手中线，游子身上衣。临行密密缝，意恐迟迟归。谁言寸草心，报得三春晖。
惠崇《春江晓景》(苏轼)|竹外桃花三两枝，春江水暖鸭先知。蒌蒿满地芦芽短，正是河豚欲上时。两两归鸿欲破群，依依还似北归人。遥知朔漠多风雪，更待江南半月春。
六月二十七日望湖楼醉书(苏轼)|黑云翻墨未遮山，白雨跳珠乱入船。卷地风来忽吹散，望湖楼下水如天。放生鱼鳖逐人来，无主荷花到处开。水枕能令山俯仰，风船解与月裴回。乌菱白芡不论钱，乱系青菰裹绿盘。忽忆尝新会灵观，滞留
题西林壁(苏轼)|横看成岭侧成峰，远近高低各不同。不识庐山真面目，只缘身在此山中。
饮湖上初晴后雨(苏轼)|水光潋滟晴方好，山色空蒙雨亦奇。欲把西湖比西子，淡妆浓抹总相宜。
泊船瓜洲(王安石)|京口瓜洲一水间，钟山只隔数重山。春风又绿江南岸，明月何时照我还？
梅花(王安石)|墙角数枝梅，凌寒独自开。遥知不是雪，为有暗香来。
元日(王安石)|爆竹声中一岁除，春风送暖入屠苏。千门万户曈曈日，总把新桃换旧符。
出塞(王昌龄)|秦时明月汉时关，万里长征人未还。但使龙城飞将在，不教胡马度阴山。
从军行(王昌龄)|青海长云暗雪山，孤城遥望玉门关。黄沙百战穿金甲，不破楼兰终不还。
芙蓉楼送辛渐(王昌龄)|寒雨连江夜入吴，平明送客楚山孤。洛阳亲友如相问，一片冰心在玉壶。
凉州词(王翰)|葡萄美酒夜光杯，欲饮琵琶马上催。醉卧沙场君莫笑，古来征战几人回？
墨梅(王冕)|吾家洗砚池头树，个个花开淡墨痕。不要人夸好颜色，只流清气满乾坤。
墨梅(王冕)|我家洗砚池边树，朵朵花开淡墨痕。不要人夸颜色好，只留清气满乾坤。
朝天子(王磐)|喇叭，唢呐，曲儿小腔儿大。官船来往乱如麻，全仗你抬声价。军听了军愁，民听了民怕。哪里去辨甚么真共假？眼见的吹翻了这家，吹伤了那家，只吹的水尽
九月九日忆山东兄弟(王维)|独在异乡为异客，每逢佳节倍思亲。遥知兄弟登高处，遍插茱萸少一人。
鹿柴(王维)|空山不见人，但闻人语响。返景入深林，复照青苔上。
送元二使安西(王维)|渭城朝雨浥轻尘，客舍青青柳色新。劝君更尽一杯酒，西出阳关无故人。
竹里馆(王维)|独坐幽篁里，弹琴复长啸。深林人不知，明月来相照。
登鹳雀楼(王之涣)|白日依山尽，黄河入海流。欲穷千里目，更上一层楼。
凉州词(王之涣)|黄河远上白云间，一片孤城万仞山。羌笛何须怨杨柳，春风不度玉门关。
滁州西涧(韦应物)|独怜幽草涧边生，上有黄鹂深树鸣。春潮带雨晚来急，野渡无人舟自横。
商山早行(温庭筠)|晨起动征铎，客行悲故乡。鸡声茅店月，人迹板桥霜。槲叶落山路，枳花明驿墙。因思杜陵梦，凫雁满回塘。
菩萨蛮(辛弃疾)|郁孤台下清江水，中间多少行人泪。西北望长安，可怜无数山。青山遮不住，毕竟东流去。江晚正愁余，山深闻鹧鸪。
小池(杨万里)|泉眼无声惜细流，树阴照水爱晴柔。小荷才露尖尖角，早有蜻蜓立上头。
晓出净慈寺送林子方(杨万里)|毕竟西湖六月中，风光不与四时同。接天莲叶无穷碧，映日荷花别样红。
游园不值(叶绍翁)|应怜屐齿印苍苔，小扣柴扉久不开。春色满园关不住，一枝红杏出墙来。
石灰吟(于谦)|千锤万凿出深山，烈火焚烧若等闲。粉骨碎身全不怕，要留清白在人间。
枫桥夜泊(张继)|月落乌啼霜满天，江枫渔火对愁眠。姑苏城外寒山寺，夜半钟声到客船。
渔歌子(张志和)|西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。
竹石(郑燮)|咬定青山不放松，立根原在破岩中。千磨万击还坚劲，任尔东西南北风。
春日(朱熹)|胜日寻芳泗水滨，无边光景一时新。等闲识得东风面，万紫千红总是春。
长恨歌(白居易)|汉皇重色思倾国，御宇多年求不得。杨家有女初长成，养在深闺人未识。天生丽质难自弃，一朝选在君王侧。回眸一笑百媚生，六宫粉黛无颜色。春寒赐浴华清池，温泉水滑洗凝脂。侍儿扶起娇无力，始是新承恩泽时。云鬓花颜金步摇，芙蓉帐暖度春宵。春宵苦短日高起，从此君王不早朝。承欢侍宴无闲暇，春从春游夜专夜。后宫佳丽三千人，三千宠爱在一身。金屋妆成娇侍夜，玉楼宴罢醉和春。姊妹弟兄皆列土，可怜光彩生门户。遂令天下父母心，不重生男重生女。骊宫高处入青云，仙乐风飘处处闻。缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。九重城阙烟尘生，千乘万骑西南行。翠华摇摇行复止，西出都门百余里。六军不发无奈何，宛转蛾眉马前死。花钿委地无人收，翠翘金雀玉搔头。君王掩面救不得，回看血泪相和流。黄埃散漫风萧索，云栈萦纡登剑阁。峨嵋山下少人行，旌旗无光日色薄。蜀江水碧蜀山青，圣主朝朝暮暮情。行宫见月伤心色，夜雨闻铃肠断声。天旋地转回龙驭，到此踌躇不能去。马嵬坡下泥土中，不见玉颜空死处。君臣相顾尽沾衣，东望都门信马归。归来池苑皆依旧，太液芙蓉未央柳。芙蓉如面柳如眉，对此如何不泪垂。春风桃李花开日，秋雨梧桐叶落时。西宫南内多秋草，落叶满阶红不扫。梨园弟子白发新，椒房阿监青娥老。夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天。鸳鸯瓦冷霜华重，翡翠衾寒谁与共。悠悠生死别经年，魂魄不曾来入梦。临邛道士鸿都客，能以精诚致魂魄。为感君王辗转思，遂教方士殷勤觅。排空驭气奔如电，升天入地求之遍。上穷碧落下黄泉，两处茫茫皆不见。忽闻海上有仙山，山在虚无缥渺间。楼阁玲珑五云起，其中绰约多仙子。中有一人字太真，雪肤花貌参差是。金阙西厢叩玉扃，转教小玉报双成。闻道汉家天子使，九华帐里梦魂惊。揽衣推枕起徘徊，珠箔银屏迤逦开。云鬓半偏新睡觉，花冠不整下堂来。风吹仙袂飘飖举，犹似霓裳羽衣舞。玉容寂寞泪阑干，梨花一枝春带雨。含情凝睇谢君王，一别音容两渺茫。昭阳殿里恩爱绝，蓬莱宫中日月长。回头下望人寰处，不见长安见尘雾。惟将旧物表深情，钿合金钗寄将去。钗留一股合一扇，钗擘黄金合分钿。但教心似金钿坚，天上人间会相见。临别殷勤重寄词，词中有誓两心知。七月七日长生殿，夜半无人私语时。在天愿作比翼鸟，在地愿为连理枝。天长地久有时尽，此恨绵绵无绝期。
将进酒(李白)|君不见黄河之水天上来，奔流到海不复回。君不见高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生，将进酒，杯莫停。与君歌一曲，请君为我倾耳听。钟鼓馔玉不足贵，但愿长醉不复醒。古来圣贤皆寂寞，惟有饮者留其名。陈王昔时宴平乐，斗酒十千恣欢谑。主人何为言少钱，径须沽取对君酌。五花马，千金裘，呼儿将出换美酒，与尔同销万古愁。
惜樽空(李白)|君不见黄河之水天上来，奔流到海不复回。君不见床头明镜悲白发，朝如青云暮成雪。人生得意须尽欢，莫使金樽空对月。天生吾徒有俊才，千金散尽还复来。烹羊宰牛且为乐，会须一饮三百杯。岑夫子，丹丘生，与君哥一曲，请君为我倾。钟鼓玉帛岂足贵，但用长醉不复醒。古来贤圣皆死尽，惟有饮者留其名。陈王昔时宴平乐，斗酒十千恣欢谑。主人何为言少钱，径须沽取对君酌。五花马，千金裘，呼儿将出换美酒，与尔同销万古愁。